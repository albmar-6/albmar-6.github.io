---
title: "Om oss"
url: /about/
layout: page
---

”Häller du på mjölken före eller efter flingorna?” – det var Albins första fråga till Anna när vi
hade matchat på Tinder i mars 2020.

Med sådana frågor väckte Albin Annas intresse och det
tog inte lång tid innan vi träffades en kall vårdag utanför Luleås kulturhus. Dock stod vi på
varsin sida av huset och det höll på att inte bli någon dejt. Tur var väl det att Annas bästa vän
ändå lyckades övertyga Anna att sms:a Albin och fråga vart han höll hus.

Albin hade 4 år tidigare flyttat upp till Luleå för att studera till civilingengör. Han är född och
uppvuxen i Linköping tillsammans med sina två systrar och föräldrar.

<img src="../img/covidexamen.jpg" class="img-fluid">

Anna hade precis bytt ett äventyr i Riga (och 6 års läkarstudier) till ett annat i norr,
nämligen i Piteå.

<img src="../img/annaExamen.jpg" class="img-fluid">

Tillsammans påbörjade vi vårt liv i Norrbotten. Covidpandemin som vi alla minns, tvingade
oss att tidigt fatta beslutet att flytta ihop för att kunna umgås. Snabbt insåg vi att Annas 1:a
på 35kvm var lite väl liten och vi fick byta upp oss till vår första gemensamma lägenhet i januari
2021.

<img src="../img/vanligdag.jpg" class="img-fluid">

På somrarna har Anna lett en aggressiv reklamkampanj för västkusten och det tog inte
lång tid innan Albin började känna sig som en tvättäkta västkustfinne med elitistiska
åsikter om saltvatten.

<img src="../img/stranden.jpg" class="img-fluid">

2022 blev året som vi tog steget att flytta ner till Trollhättan för att prova vingarna i en större
stad och för att komma närmare hem (Annas hem).
Det var också då vi påbörjade vår nästa dröm, Saltverket. Tomten där vi nu bygger vårt
drömhem.

<img src="../img/soptippen.jpg" class="img-fluid">
<img src="../img/trollhättan.jpg" class="img-fluid">

På dagarna jobbar nu Albin nere i Göteborg, och innan han åker hem till Anna på kvällen blir
det en och annan bolderingvägg med kollegorna. 

Anna, i sin tur,  sitter sällan hemma och väntar
på Albin. När hon inte jobbar kväll på akuten umgås hon gärna med sina vänner, odlar grönsaker på balkongen eller läser en och annan roman.
Tills för ganska nyligen spelade hon även handboll men detta fick ett abrupt slut när hälsenan bestämde sig för att inte hänga ihop längre. 

<img src="../img/Bouldering.jpg " class="img-fluid">
<img src="../img/drAnna.jpg" class="img-fluid">

I augusti 2023 friade Albin till Anna och nu räknar vi ner dagarna till vårt bröllop!